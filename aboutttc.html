<div>
    <h3>
        I. ປະຫວັດຄວາມເປັນມາ
    </h3>
    <div>
        &nbsp;ວິທະຍາໄລຄູຄັງໄຂແມ່ນສະຖາບັນການສຶກສາທີ່ໄດ້ສືບທອດຈາກໂຮງຮຽນສ້າງຄູປະຖົມສູນກາງສ້າງຕັ້ງຂື້ນໃນປີ 1962–1963
        ທີ່ຄັງຫົວນາໝີ
        ຕົວເມືອງຊຳເໜືອ, ແຂວງຫົວພັນ. <br>
        - ໃນສົກຮຽນ 1965 - 1966 ໄດ້ປ່ຽນມາເປັນສ້າງຄູຊັ້ນກາງຂອງສູນກາງແນວລາວຮັກຊາດຊຶ່ງຕັ້ງຢູ່ທີ່ເມືອງວຽງໄຊ, ແຂວງຫົວພັນ.<br>
        - ໃນສົກຮຽນ 1978 - 1979 ໄດ້ປ່ຽນມາເປັນສ້າງຄູເລກ 3 ຂອງສູນກາງແນວລາວຮັກຊາດ,ຍ້ອນປະເທດຊາດໄດ້ມີການປ່ຽນແປງບາດລ້ຽວໃໝ່ຂອງ
        ການປະຕິວັດ, ການສຶກສາກໍ່ໄດ້ຮັບການຂະ ຫຍາຍຕົວໄປພ້ອມໆກັນສະນັ້ນຈິ່ງໄດ້ຍົກຍ້າຍຈາກເມືອງວຽງໄຊມາຕັ້ງຢູ່ເມືອງຄຳ,
        ແຂວງຊຽງຂວາງ.<br>
        - ໃນສົກຮຽນ 1995 – 1996 ໄດ້ປ່ຽນມາເປັນໂຮງຮຽນສ້າງຄູຊຽງຂວາງ ( ຕັ້ງຢູ່ຄັງກິວ,ເມືອງແປກ, ແຂວງຊຽງຂວາງ ).<br>
        - ຍ້ອນຄວາມເຕີບໃຫຍ່ຂະຍາຍຕົວຂອງການສຶກສາແຫ່ງຊາດກໍ່ຄືການພັດທະນາວຽກງານສ້າງຄູໃນໄລຍະໃໝ່, ເພື່ອຕອບສະໜອງກັບຄວາມຮຽກຮ້ອງ
        ຕ້ອງການໃນການພັດທະນາຊັບພະຍາກອນມະນຸດ. ມາຮອດວັນທີ່.16 / 10 / 1998
        ຈິ່ງໄດ້ຕົກລົງສ້າງເປັນວິທະຍາໄລຄູຄັງໄຂຢ່າງເປັນທາງການຈົນເຖິ່ງປັດຈຸບັນ<br>
    </div>
</div>
<div>
    <h3>
        II ວິທະຍາໄລຄູຄັງໄຂໃນປັດຈຸບັນ
    </h3>
    <div>
        &nbsp; 1/ ພາລະໜ້າທີ່ຂອງວິທະຍາໄລຄູຄັງໄຂ<br>
        ຕາມການມອບໝາຍຂອງກົມສ້າງຄູ, ກະຊວງສຶກສາທິການ, ວິທະຍາໄລຄູຄັງໄຂມີໜ້າທີ່ກໍ່ສ້າງຄູໃຫ້ແກ່ 2 ແຂວງພາກເໜືອຄື:
        ແຂວງຊຽງຂວາງແລະແຂວງຫົວພັນ, ນອກນັ້ນຍັງໄດ້ສ້າງຄູຊົນເຜົ່າຕາມໂຄງການ LABE ໃຫ້ແກ່ແຂວງຊຽງຂວາງ, ແຂວງຫົວພັນ, ແຂວງວຽງຈັນ,
        ແຂວງຫຼວງພະບາງ, ແຂວງບໍລິຄຳໄຊແລະເຂດພິເສດໄຊສົມບູນ. <br>
        <h5 style="margin-left: 10%">
            • ສຳລັບການສ້າງຄູໄດ້ດຳເນີນໄປຕາມຫຼັກສູດ 3 ລະບົບຄື:
        </h5>
        <div>
            1/ ຮັບເອົານັກຮຽນທີ່ຮຽນຈົບຈາກມັດທະຍົມຕົ້ນແລະຄູບໍ່ໄດ້ມາດຖານມາຮຽນຕໍ່ 3
            ປີຈະໄດ້ຮັັບປະກາສະນິຍະບັດຊັ້ນກາງແລະໄປສອນຊັ້ນປະຖົມສຶກສາ
            ເອີ້ນວ່າລະບົບ 8+3. <br>
            2/ ຮັບເອົານັກຮຽນທີ່ຈົບມັດທະຍົມປາຍແລະຄູບໍ່ໄດ້ມາດຖານມາຮຽນຕໍ່ 1 ປີແລະ 2ປີ
            ໄດ້ຮັບປະກາສະນິຍາບັດຊັ້ນກາງແລະໄປສອນຊັ້ນປະຖົມສຶກສາ 11+1 , 11+2 ແລະ ອະນຸບານເອີ້ນວ່າລະບົບ 11+2 . <br>
            3/ ຮັບເອົານັກຮຽນທີ່ຈົບມັດທະຍົມປາຍແລະຄູຊັ້ນກາງມາຮຽນຕໍ່ 3 ປີໄດ້ຮັບປະກາສະນິຍາບັດຊັ້ນສູງແລະ
            ໄປສອນຊັ້ນມັດທະຍົມຕົ້ນເອີ້ນວ່າລະບົບ 11+3 ເຊີ່ງລວມມີ 5 ສາຍຮຽນຄື: <br>
            - ສາຍວິທະຍາສາດສັງຄົມ <br>
            - ສາຍວິທະຍາສາດທຳມະຊາດ <br>
            - ສາຍຄະນິດສາດ <br>
            - ສາຍພາສາລາວ - ວັນນະຄະດີ <br>
            - ສາຍພາສາອັງກິດ <br>
            <a> ອ່ານຕໍ່</a>
            <div>
                • ໃນສົກຮຽນ2007 – 08ແລະສົກຮຽນ2008 – 2009ທາງໂຮງຮຽນກໍ່ໄດ້ເປີດຫຼັກສູດການຮຽນ - ການສອນຕໍ່ເນືອງ 2 ລະບົບຄື: <br>
                1/ ຮັບເອົາພະນັກງານທີ່ຮຽນຈົບລະບົບ 11+1 ມາຮຽນຕໍ່ 3  <br>
                ພາກຮຽນໄດ້ຮັບປະກາສະນິຍາບັດຊັ້ນສູງໄປສອນຊັ້ນມັດທະຍົມຕົ້ນເອີ້ນວ່າລະບົບ 11+1+2 <br>
                2/ ຮັບເອົາພະນັກງານທີ່ຮຽນຈົບລະບົບ 11+3 ມາຮຽນຕໍ່ 3 <br> 
                ພາກຮຽນໄດ້ຮັບປະກາສະນິຍາບັດັ້ນປະລິນຍາຕີໄປສອນຊັ້ນມັດທະຍົມປາຍເອີ້ນວ່າລະບົບ 11+3+2. <br>
                ໃນສົກຮຽນ2009 – 2010ໂຮງຮຽນໄດ້ເປີດຫຼັກສູດການຮຽນ - ການສອນປະລິນຍາຕີປົກກະຕິລະບົບ 11+5 ລວມມີ 5 ສາຍຮຽນຄື: <br>
                - ສາຍພູມີສາດ <br>
                - ສາຍພາສາລາວ - ວັນນະຄະດີ <br>
                - ສາຍຄະນິດສາດ <br>
                - ສາຍພາສາອັງກິດ <br>
                - ສາຍຟິຊິກສາດ <br>
                ນອກນີ້ທາງສະຖາບັນຍັງໄດ້ປະຕິບັດໜ້າທີ່ລວມຂອງຕົນອີກເຊັ່ນ: <br>
                • ບຳລຸງວິທີການນຳໃຊ້ຫຼັກສູດແລະວິທີສອນໃຫ້ແກ່ຄູ -
                ອາຈານຕາມຂອບເຂດຄວາມຮັບຜິດຊອບຂອງວິທະຍາໄລຄູຄັງໄຂແລະຕາມໂຄງການປັບປຸງຄຸນນະພາບການສຶກສາໄລຍະທີ່ I ທີ່
                IIຂອງກະຊວງສຶກສາທິການ. <br>
                • ວິໄຈຫົວຂໍ້ເລື່ອງຕ່າງໆທີ່ເຫັນວ່າ, ມີຜົນປະໂຫຍດມາສູ່ການພັດທະນາຄຸນນະພາບການສຶກສາ,ແລະ ຊຸມຊົນ,
                ໂດຍສະເພາະໃຫ້ຄູ - ອາຈານມີຄວາມຮູ້, ຄວາມສາມາດຕາມ 5 ຫຼັກມູນການສຶກສາ. <br>
                • ອານຸລັກ , ສົ່ງເສີມມູນເຊື້ອສິລະປະວັດທະນາທຳ, ຮິດຄອງປະເພນີອັນດີງາມຂອງຊາດແລະທ້ອງຖິ່ນ.
                ບົນພື້ນຖານຕ່າງຝ່າຍຕ່າງມີຜົນປະໂຫຍດເພື່ອຊ່ວຍເຫຼືອຊຶ່ງກັນແລະກັນທາງດ້ານສັບສິນແລະສະຕິປັນຍາເຂົ້າໃນການພັດທະນາວິທະຍາໄລຄູຄັງໄຂ. <br>
                • ຈັດຕັ້ງປະຕິບັດຕາມໂຄງການຕ່າງໆຕາມການມອບໝາຍຂອງອຳນາດການປົກຄອງທ້ອງຖິ່ນ ແລະ ກະຊວງສຶກສາທິການ. <br>
                2/ ໂຄງປະກອບການຈັດຕັ້ງ <br>
                ໂດຍປະຕິບັດຕາມຂໍ້ຕົກລົງຂອງທ່ານລັດຖະມົນຕີວ່າການກະຊວງສຶກສາທິການສະບັບເລກທີ່1484 / ສສ. ສຄ/ 2002 ລົງວັນທີ່ 30
                / 9 / 01 ວ່າດ້ວຍລະບົບຜູ້ບໍລິຫານສະຖາບັນສ້າງຄູ, ວິທະຍາໄລຄູ ຄັງໄຂປະກອບດ້ວຍການຈັດຕັ້ງດັ່ງນີ້: <br>
                1/ ສະພາທີປຶກສາວິທະຍາໄລຄູຄັງໄຂ <br>
                2/ ສະພາວິຊາການ <br>
                3/ ຜູ້ອຳນວຍການວິທະຍາໄລຄູ <br>
                4/ ຮອງອຳນວຍການ 3 ທ່ານ <br>
                5/ ມີ 10 ຫ້ອງການຂື້ນກັບ 33 ໜ່ວຍງານ. <br>
                3/ ຂອບເຂດຄວາມຮັບຜິດຊອບ <br>
                • ສ້າງຄູປະຖົມແລະຄູມັດທະຍົມຕົ້ນໃຫ້ແກ່ສອງແຂວງພາກເໜືອຊຽງຂວາງແລະຫົວພັນ. <br>
                - ສ້າງຄູປະຖົມລະບົບ 8+3 ໃຊ້ເວລາກໍ່ສ້າງທັງໝົດ 3056 ຊົ່ວໂມງເທົ່າກັບ 130 ໜ່ວຍກິດ, ໃນນັ້ນ 47 , 27% ແມ່ນຮຽນກ່ຽວກັບວິຊາຄູ, 62,73 %
                ແມ່ນທົ່ວໄປບັງຄັບແລະວິຊາເລືອກ.<br>
                - ສ້າງຄູປະຖົມ 11+1 ໃຊ້ເວລາໃນການກໍ່ສ້າງ 992 ຊົ່ວໂມງເທົ່າ 37 ໜ່ວຍກິດ,ໃນນັ້ນ 94% ແມ່ນວິຊາຄູ 6% ແມ່ນທົ່ວໄປບັງຄັບແລະວິຊາເລືອກ.<br>
                • ສ້າງຄູມັດທະຍົມຕົ້ນ 11+3 ແບ່ງເປັນ 3 ຂະແໜງຄື: <br>
                - ຂະແໜງວິທະຍາສາດ <br>
                -ຄະນິດສາດແມ່ນສ້າງຄູໄປສອນຄະນິດສາດແລະວິທະຍາສາທຳມະຊາດໃນນັ້ນມັດທະຍົມຕົ້ນໃຊ້ເວລາທັງໝົດ2880ຊົ່ວໂມງເທົ່າກັບ 110 ໜ່ວຍກິດ, ໃນນັ້ນ 40,90% ແມ່ນວິຊາຄູ
                59,10%ແມ່ນວິຊາທົ່ວໄປຕາມສາຍ
                ແລະວິຊາເລືອກ.<br>
                - ຂະແໜງວິທະຍາສາດສັງແມ່ນສ້າງຄູໄປສອນວິຊາພາສາລາວ, ພູມສາດ, ປະຫວັດສາດ, ສຶກສາພົນລະເມືອງແລະວິຊາເລືອກ
                ຈຳນວນໜຶ່ງ ໃຊ້ເວລາທັງໝົດ 2880 ຊົ່ວໂມງເທົ່າກັບ 110 ໜ່ວຍກິດ,ໃນນັ້ນ 40,90%ແມ່ນວິຊາຄູ, 59,10%
                ແມ່ນວິຊາທົ່ວໄປຕາມສາຍແລະວິຊາເລືອກ.<br>
                - ຂະແໜງພາສາອັງກິດ ເປີດສອນໃນສົກປີ 1999 ເປັນຕົ້ນມາ.<br>
                4/ ການຂັດເລືອກນັກຮຽນ ວິທະຍາໄລຄູຄັງໄຂກໍ່ຄືວິທະຍາໄລແຫ່ງຕ່າງໆໃນທົ່ວປະເທດຈະຮັບເອົານັກສຶກສາຕາມແຜນ
                ແບ່ງປັນຂອງກະຊວງສຶກສາທິການກຳນົດໃຫ້ເຊິ່ງມີສອງປະເພດຄື:<br>
                1/ ນັກສຶກສາໃນແຜນ: ແມ່ນຈຳນວນນັກສຶກສາທີ່ມາຈາກພະແນກສຶກສາປະຈຳແຂວງທີ່
                ກ່ຽວຂ້ອງສົ່ງມາໄດ້ຮັບເບ້ຍລ້ຽງຈາກລັດຖະບານຕະຫຼອດໄລຍະການຮຽນ.<br>
                2/ ນັກສຶກສານອກແຜນ: ແມ່ນນັກສຶກສາທີ່ໄດ້ຜ່ານການຂັດເລືອກດ້ວຍການສອບເສັງຈາກ
                ວິທະຍາໄລຄູຄັງໄຂໂດບອີງຕາມຕົວເລກແບ່ງປັນ
                ຂອງກະຊວງສຶກສາທິການ<br>
            </div>
        </div>
    </div>
</div>
<br>
<br>
<br>
&nbsp;